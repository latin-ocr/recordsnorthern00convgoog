Nonrurnu Convocnrrou. 199

plures et diversas consuetudines necessarias et salubres
vicissim suis ediderunt temporibus: nos vero Johannes,
archiepiscopus antedictus, eorum vestigiis sequi inhae-
rentes, volentes in vinea Domini ob salutemet quietem
populi nobis subjecti laborare, ut verae retributionis
recipere valeamus denarium post laborem; de suffraga-
neorum nostrorum ac praelatorum, et cleri nostrae
provinciae in hoc concilio provinciali uobis assistentium,
deliberato concilio statuimus, providemus decemimus,
et ordinamus, quod presbyteri etiam cantarias habentes,
et alii sacerdotes, propriis sumptibus vel annualibus
sustentati, in nostris civitate, dioecesi, et provincia divina
celebrantes, proximo die dominico seu festivo post
admissionem suam ad celebrandum in ecclesiis, capellis,
vel locis aliis divino cultui dispositis, jurabunt, tactis
sacrosanctis Dei evangeliis, coram rectoribus, vicariis
vel aliis locum eorum tenentibus, quod ecclesiis vel
capellis eorum vicegerentes nullum omnino inferent
praejudicium vel damnum, circa oblationes portiones,
decimas, trentalia, denarios pro requestis sive legatis
mortuomm, vel alia jura, quocunque nomine censeantur ;
immo, quatenus iu eis est, eosdem rectores, vicarios et
eorum locumtenentes servabunt indemnes in praemissis
et singulis praemissorum. Jurent etiam specialiter dicti
sacerdotes, quod odia, scandala, rixas, contumelias, seu
contentiones iuter rectores, vicarios, ac eorum parochianos
nullo modo sustentent, foveant, aut sustineant quatenus
in eis erit, immo concordiam nutriant et observent inter
eos: et praelati sacerdotes infra civitatem, dioecesim, et
provinciam nostras divina non celebrent, sed eis expresse
interdicantur, donec praemissa praestiterint juramenta,
vel percos steterit, quominus praestiterint ; et celebrare
si praesumpserint, praeter poenas alias, quas canones
inducunt contra celebrantes in locis interdictis, irregu-
laritatem incurrant, si coram suis ordinariis super
praemissis luerint convicti. Insuper tamen eis interdi-
catur divina celebratio, donec fuerit cum eis super hoc
legitime dispensatum.

 

