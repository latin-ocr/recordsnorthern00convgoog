184 Recoans or ras

lium, libertatemque ecclesiasticam labefactet. Nos igitur
tam hujusmodi moliminibus insidiisque diaboli, quam
maleficiis hominum obstare atque obviare volentes; ad
muninen fidei et augmentum ejusdem reformationemque
morum, ac defensionem ecclesiasticae libertatis, de
consensu et assensu suffraganeomm nostrorum, ac
praelatorum et cleri nostrae provinciae, has constitutiones
fieri fecimus, quas promulgamus, ac aliis prius editis
superaddimus et inter alia statuta provincialia scribi
et incorporari, ac ab omnibus subditis nostrae Ebor.
provinciae firmiter volumus observari.

Ignorantia sacerdotum plurimum praecipitat in
foveam erroris, et clericorum stultitia vel ruditas, qui
diffinitione canonica filios fidelium instruere jubentur,
magis aliquando ad errorem proficit quam doctrinam,
Quidam enirn caeteris praedicantes non semper loca
visitant, quae magis constant veritatis lumine indigere,
testante propheta, “ Quia parvuli petierunt panem, et non
erat, qui irangeret,'' et alio clamante “Quia egeni et
pauperes quaerunt aquas, lingua eorum siti aruit ''; in
quorum remedium discriminum statuendo precipimus ut
quilibet sacerdos plebi praesidens quater in ann0, hoc
est, semel in quolibet quarterio anni, die una solemni
vel pluribus, per se vel per alium exponat populo
vulgariter, absque cujuslibet subtilitatis textura fantastica,
quatuordecim fidei articulos; decem mandata decalogi;
duo praecepta evangelii, scilicet geminae charitatis;
septem opera misericordiae; septem peccata capitalia
cum sua progenie; septem virtutes principales; ac
septem gratiae sacramenta. Et ne quis a praedictis per
ignorantiam se excuset, quae, cum onmes ministri ecclesiae
seire tenentur, ea perstringimus summaria brevitate.
Sciendum est igitur septem fidei articulos pertinentes ad
mysterium Trinitatis ; quorum quatuor pertinent ad
divinitatis intrinseca, tres vero ad eftectus, Primus est
unitas divinae essentiae in trium personarum indivisibili
Trinitate‚ juxta illud “ Credo in unum Deum.'' Secundus
est, credere Patrem ingenitum esse Deum. Tertius est,

 

