Nonrunnu Convocxrrou. 115

ac liberalitatis honestae circumspecta distributrix, et
cujusvis commendabilis exercitii perpetua et constans
adjutrix, personas literarum studiis insistentes, per quae
divini nominis et fidei catholicae cultus protenditur,
justitia colitur tam publica quam privata, omnisque
utilitas humanae conditionis augetur, ut scientiae
margaritam commodius acquirere possint, favoribus
prosequitur gratiosis, easque juvat et fovet, non ignorans
quanta propterea ecclesiae militanti, universali reipublicae
commoditas praesidium atque decus praeparantur et
adsunt. Sane dudum felicis recordationis Urbani papae
VI praedecessoris nostri, pro parte dilectorum tiliorum
prioris et capituli ecclesiae Dunelmensis Ordinis S.
Benedicti exposita, quod olim bonae memoriae Thomas
episcopus Dunelmensis ad exaltationem fidei orthodoxae
et divini cultus augmentum, et pro incremento studii
theologicae facultatis in villa Oxoniensi Lincolniensis
dioeceseos, in qua viget studium generale, Collegium
quoddam pro sexdecim personis, quarum Octo monachi
praedictae ecclesiae Dunelmensis per praedictos priorem
et capitulum ponendi et surrogandi seu substituendi, et
Octo aliae personae clerici seculares quos ipsi prior et
capitulum ducerent eligendos, existerent, qui ibidem in
S. Theologia et in Artibus studere deberent, fundari et
construi lacere proposuerat, sed morte praeventus
hujusmodi propositum minime adimpleverat ;—quodque
carissimus in Christo filius noster Ricardus, rex Angliae
illustris, desiderans quam plurimum hujusmodi pium
propositum dicti episcopi confovere, pro hujusmodi
Collegio dote jus patronatus parochialium ecclesiarum de
Frampton et Bossall, ac de Rodington et de Fyshelake
praedictarum Lincolniensis et Eboracensis dioecesium ad
ipsum regem pertinentium, dare et assignare proponebat ;
idem praedecessor venerabili iratri episcopo Dunelmeusi
suis dedit literis in mandatis, ut praelatas parochiales
ecclesias cum omnibus juribus et pertinentiis suis eidem
Collegio auctoritate apostolica incorporaret uniret et
annecteret, prout in dictis literis plenius continetur.

 

